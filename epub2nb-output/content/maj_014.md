---
title: ''
---

## Ediční poznámka

Pan Hynek Komm, jemuž je báseň dedikována, byl malostranský pekař a obchodní partner otce Karla Hynka. Úvodní vlastenecký předzpěv, který se zcela vymyká duchu díla, je třeba chápat jako autorovu snahu ukonejšit cenzuru i vlasteneckou společnost té doby. Ze stejného důvodu napsal Mácha Výklad Máje, jež začíná slovy: „Následující básně jest oučel hlavní, slaviti májovou přírody krásu…“ Podobně jako ve své poznámce k Intermezzu I. vysvětluje, jak ho inspirovala pověst o posledním pohřbeném jako strážci hřbitova, ve Výkladu upřesňuje místo, kde se odehrává děj básně: „… Děj koná se u města Hiršberg (Doksy) mezi horami, na nichž hrady Bezděz, Pernštejn, Houska a v dálce Roll (Ralsko) k východu, západu, polednu a půlnoci okazují…“

  

_Redakce MKP_
