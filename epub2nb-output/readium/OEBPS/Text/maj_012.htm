<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Máj</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
 <body>
<div class="wordsection4">
<h2 class="e-booknadpis3probasne">IV.</h2>

<p class="e-bookversebezpredsazeni6bza">Krásný máj uplynul, pohynul jarní květ,<br class="calibre9"/>
a léto vzplanulo; ― pak letní přešel čas,<br class="calibre9"/>
podzim i zima též ― i jaro vzešlo zas;<br class="calibre9"/>
až mnohá léta již přenesl časů let.</p>

<p class="e-bookversebezpredsazeni6bza">Byl asi sedmý rok, poslední v roce den;<br class="calibre9"/>
hluboká na něj noc. ― S půlnocí nový rok<br class="calibre9"/>
právě se počínal. V okolí pevný sen,<br class="calibre9"/>
jen blíže jezera slyšeti koně krok.<br class="calibre9"/>
Mého to koně krok. ― K městu jsem nocí jel;<br class="calibre9"/>
a přišed k pahorku, na němž byl tichý stán<br class="calibre9"/>
dávno již obdržel přestrašný lesů pán,<br class="calibre9"/>
poprvé Viléma bledou jsem lebku zřel.<br class="calibre9"/>
Půlnoční krajinou, kam oko jen dosáhlo,<br class="calibre9"/>
po dole, po horách, lesy, jezerem, polem,<br class="calibre9"/>
co příkrov daleký sněhu se bělmo táhlo,<br class="calibre9"/>
co příkrov rozšířený ― nad lebkou i nad kolem.<br class="calibre9"/>
V hlubokých mrákotách bledý se měsíc ploužil,<br class="calibre9"/>
časem zněl sovy pláč, ba větru smutné chvění,<br class="calibre9"/>
a větrem na kole kostlivce rachocení,<br class="calibre9"/>
že strach i ňádra má i mého koně oužil.<br class="calibre9"/>
A tam, kde města stín, v cvál poletěl jsem s koněm,<br class="calibre9"/>
i po kostlivci jsem hned druhý den se tázal;<br class="calibre9"/>
starý mi hospodský ku pahorku ukázal,<br class="calibre9"/>
a ― již jsem dříve psal ― smutnou dal zprávu o něm.</p>

<p class="e-bookversebezpredsazeni6bza">Pak opět žití běh v šírý mě vedl svět,<br class="calibre9"/>
mnohý mě bouřný vír v hluboký smutek zchvátil;<br class="calibre9"/>
leč smutná zpráva ta vždy vábila mě zpět,<br class="calibre9"/>
až s mladým jarem jsem ku pahorku se vrátil.<br class="calibre9"/>
S západem slunce jsem tam na pahorku seděl,<br class="calibre9"/>
nade mnou kolo ― kůl ― kostlivec ― lebka bledá;<br class="calibre9"/>
smutným jsem okem v dál krajiny jarní hleděl,<br class="calibre9"/>
až tam kde po horách mlha plynula šedá.</p>

<p class="e-bookversebezpredsazeni6bza">Byl opět večer ― první máj ―<br class="calibre9"/>
večerní máj ― byl lásky čas;<br class="calibre9"/>
hrdliččin zval ku lásce hlas,<br class="calibre9"/>
kde borový zaváněl háj.<br class="calibre9"/>
O lásce šeptal tichý mech,<br class="calibre9"/>
kvetoucí strom lhal lásky žel,<br class="calibre9"/>
svou lásku slavík růži pěl,<br class="calibre9"/>
růžinu jevil vonný vzdech.<br class="calibre9"/>
Jezero hladké v křovích stinných<br class="calibre9"/>
zvučelo temně tajný bol,<br class="calibre9"/>
břeh je objímal kol a kol,<br class="calibre9"/>
co sestru brat ve hrách dětinných.<br class="calibre9"/>
A kolem lebky pozdní zář<br class="calibre9"/>
se vložila, co věnec z růží;<br class="calibre9"/>
kostlivou, bílou barví tvář<br class="calibre9"/>
i s pod bradu svislou jí kůží.<br class="calibre9"/>
Vítr si dutou lebkou hrál,<br class="calibre9"/>
jak by se mrtvý z hloubi smál.<br class="calibre9"/>
Sem tam polétal dlouhý vlas,<br class="calibre9"/>
jejž bílé lebce nechal čas,<br class="calibre9"/>
a rosné kapky zpod se rděly,<br class="calibre9"/>
jako by lebky zraky duté,<br class="calibre9"/>
večerní krásou máje hnuté,<br class="calibre9"/>
se v žaluplných slzách skvěly.</p>

<p class="e-bookversebezpredsazeni6bza">Tak seděl jsem, až vzešlá lůny zář<br class="calibre9"/>
i mou i lebky té bledší činila tvář,<br class="calibre9"/>
a ― jako příkrovu ― bělost její rozsáhlá<br class="calibre9"/>
po dole ― po lesích ― po horách v dál se táhla.<br class="calibre9"/>
Časem se zdaleka žežhulčino volání<br class="calibre9"/>
ještě v dol rozléhá, časem již sova stůně;<br class="calibre9"/>
z vůkolních dvorů zní psů výtí i štěkání.<br class="calibre9"/>
V kol suchoparem je koření líbá vůně,<br class="calibre9"/>
pahorkem panny jsou slzičky zkvétající.<br class="calibre9"/>
Tajemné světlo je v jezera dálném lůně;<br class="calibre9"/>
a mušky svítivé ― co hvězdy létající ―<br class="calibre9"/>
kol kola blysknavé u hře si kola vedou.<br class="calibre9"/>
Časem si některá zasedši v lebku bledou,<br class="calibre9"/>
vbrzku zas odletí co slza padající.</p>

<p class="e-bookversebezpredsazeni6bza">I v smutném zraku mém dvě vřelé slzy stály,<br class="calibre9"/>
co jiskry v jezeru, po mé si tváři hrály;<br class="calibre9"/>
neb můj též krásný věk, dětinství mého věk<br class="calibre9"/>
daleko odnesl divoký času vztek.<br class="calibre9"/>
Dalekoť jeho sen, umrlý jako stín,<br class="calibre9"/>
obraz co bílých měst u vody stopen klín,<br class="calibre9"/>
takť jako zemřelých myšlenka poslední,<br class="calibre9"/>
takť jako jméno jich, pradávných bojů hluk,<br class="calibre9"/>
dávná severní zář, vyhaslé světlo s ní,<br class="calibre9"/>
zbortěné harfy tón, ztrhané strůny zvuk,<br class="calibre9"/>
zašlého věku děj, umřelé hvězdy svit,<br class="calibre9"/>
zašlé bludice pouť, mrtvé milenky cit,<br class="calibre9"/>
zapomenutý hrob, věčnosti skleslý byt,<br class="calibre9"/>
vyhasla ohně kouř, slitého zvonu hlas,<br class="calibre9"/>
mrtvé labutě zpěv, ztracený lidstva ráj,<br class="calibre9"/>
to dětinský můj věk.</p>

<p class="e-bookversebezpredsazeni6bza">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nynější
ale čas<br class="calibre9"/>
jinošství mého ― je, co tato báseň, máj.<br class="calibre9"/>
Večerní jako máj ve lůně pustých skal;<br class="calibre9"/>
na tváři lehký smích, hluboký v srdci žal.</p>

<p class="e-bookversebezpredsazeni6bza">Vidíš-li poutníka, an dlouhou lučinou<br class="calibre9"/>
spěchá ku cíli, než červánky pohynou?<br class="calibre9"/>
Tohoto poutníka již zrak neuzří tvůj,<br class="calibre9"/>
jak zajde za onou v obzoru skalinou,<br class="calibre9"/>
nikdy ― ach, nikdy! To budoucí život můj.<br class="calibre9"/>
Kdo srdci takému utěchy jaké dá?<br class="calibre9"/>
Bez konce láska je! ― Zklamánať láska má!</p>

<p class="e-bookversebezpredsazeni6bza">Je pozdní večer ― první máj ―<br class="calibre9"/>
večerní máj ― je lásky čas;<br class="calibre9"/>
hrdliččin zve ku lásce hlas:<br class="calibre9"/>
„Hynku! ― Viléme!! ― Jarmilo!!!“</p>

</div>
</body>
</html>