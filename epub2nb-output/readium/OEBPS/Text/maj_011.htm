<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Máj</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
 <body>
<div class="wordsection4">
<h2 class="e-booknadpis3probasne">INTERMEZZO II.</h2>

<p class="e-bookversebezpredsazeni6bza">Stojí hory proti sobě,<br class="calibre9"/>
z jedné k druhé mrak přepnutý<br class="calibre9"/>
je, co temný strop klenutý,<br class="calibre9"/>
jednu k druhé pevně víže.<br class="calibre9"/>
Ouvalem tím v pozdní době<br class="calibre9"/>
ticho, temno jako v hrobě.<br class="calibre9"/>
Za horami, kde pod mrakem<br class="calibre9"/>
ve vzdálí se rozstupují ―<br class="calibre9"/>
v temné dálce, něco níže<br class="calibre9"/>
kolmé skály k sobě blíže<br class="calibre9"/>
než hory se sestupují,<br class="calibre9"/>
takže siným pod oblakem<br class="calibre9"/>
skály ouzkou bránu tvoří.<br class="calibre9"/>
Za tou v dálce pode mrakem<br class="calibre9"/>
temnorudý požár hoří,<br class="calibre9"/>
dlouhý pruh v&nbsp;plamenné záři<br class="calibre9"/>
západní rozvinut stranou,<br class="calibre9"/>
po jehožto rudé tváři<br class="calibre9"/>
noční ptactvo kola vedší,<br class="calibre9"/>
jakoby plamennou branou<br class="calibre9"/>
nyní v dálku zalétalo.<br class="calibre9"/>
Hasnul požár ― bledší ― bledší,<br class="calibre9"/>
až se šírošíré nebe<br class="calibre9"/>
noční rosou rozplakalo,<br class="calibre9"/>
rozsmutnivši zem i sebe.</p>

<p class="e-bookversebezpredsazeni6bza">V hlubokém ouvalu klínu,<br class="calibre9"/>
ve stověkých dubů stínu,<br class="calibre9"/>
sbor u velkém kole sedí,<br class="calibre9"/>
Zahalení v pláště bílé,<br class="calibre9"/>
jsou to druzi noční chvíle.<br class="calibre9"/>
Každý před se v zemi hledí.<br class="calibre9"/>
beze slova, bez pohnutí,<br class="calibre9"/>
jak by kvapnou hrůzou jmutí<br class="calibre9"/>
v sochy byli proměnění.<br class="calibre9"/>
Večerních co krajin pění,<br class="calibre9"/>
tichý šepot ― tiché lkání ―<br class="calibre9"/>
nepohnutým kolem plynul,<br class="calibre9"/>
tichý šepot bez přestání:<br class="calibre9"/>
„Vůdce zhynul! ― vůdce zhynul!“ ―</p>

<p class="e-bookversebezpredsazeni6bza">V kotouči jak vítr skučí,<br class="calibre9"/>
nepohnutým kolem zvučí:<br class="calibre9"/>
„Vůdce zhynul! ― vůdce zhynul!“ ―</p>

<p class="e-bookversebezpredsazeni6bza">Jako listů šepotání<br class="calibre9"/>
pode skálou při ozvěně,<br class="calibre9"/>
znělo kolem bez přestání,<br class="calibre9"/>
jednozvučně, neproměnně:<br class="calibre9"/>
„Vůdce zhynul! ― vůdce zhynul!“ ―</p>

<p class="e-bookversebezpredsazeni6bza">Zachvěly se lesy dálné,<br class="calibre9"/>
ozvaly se nářky valné:<br class="calibre9"/>
„Pán náš zhynul! ― zhynul!! ― zhynul!!!“ ―</p>

</div>
</body>
</html>