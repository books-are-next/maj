<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Máj</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
 <body>
<div class="wordsection4">
<h2 class="e-booknadpis3probasne">III.</h2>

<p class="e-bookversebezpredsazeni6bza">Nad temné hory růžný den<br class="calibre9"/>
vyvstav májový budí dol,<br class="calibre9"/>
nad lesy ještě kol a kol ―<br class="calibre9"/>
lehká co mlha ― bloudí sen.<br class="calibre9"/>
Modravé páry z lesů temných<br class="calibre9"/>
v růžové nebe vstoupají,<br class="calibre9"/>
i nad jezerem barev jemných<br class="calibre9"/>
modré se mlhy houpají;<br class="calibre9"/>
a v břehu jeho ― v stínu hory ―<br class="calibre9"/>
i šírým dolem ― dál a dál ―<br class="calibre9"/>
za lesy ― všude bílé dvory<br class="calibre9"/>
se skvějí; až ― co mocný král,<br class="calibre9"/>
ohromný jako noci stín<br class="calibre9"/>
v růžový strmě nebes klín ―<br class="calibre9"/>
nejzáz vrchů nejvyšší stál.</p>

<p class="e-bookversebezpredsazeni6bza">Ledvaže však nad modré temno hor<br class="calibre9"/>
brunátné slunce rudě zasvitnulo,<br class="calibre9"/>
tu náhle ze sna všecko procitnulo,<br class="calibre9"/>
a vesel plesá vešken živý tvor.<br class="calibre9"/>
V jezeru zeleném bílý je ptáků sbor,<br class="calibre9"/>
a lehkých člůnků běh i rychlé veslování<br class="calibre9"/>
modravé stíny vln v rudé pruhy rozhání.<br class="calibre9"/>
Na břehu jezera borový šumí háj,<br class="calibre9"/>
z něj drozdů slavný žalm i jiných ptáků zpěv<br class="calibre9"/>
mísí se u hlasy dolem bloudících děv;<br class="calibre9"/>
veškeren živý tvor mladistvý slaví máj.<br class="calibre9"/>
A větru ranního ― co zpěvu ― líbé vání<br class="calibre9"/>
tam v dolu zeleném roznáší bílý květ,<br class="calibre9"/>
tam řídí nad lesy divokých husí let,<br class="calibre9"/>
tam zase po horách mladistvé stromky sklání. ―<br class="calibre9"/>
Leč výjev jediný tu krásu jitra zkalí.<br class="calibre9"/>
Kde v šíré jezero uzounký ostrov sahá,<br class="calibre9"/>
z nějž města malého i bílé věže stín<br class="calibre9"/>
hlubokoť stopený v zelený vody klín,<br class="calibre9"/>
náramný křik a hřmot mladým se jitrem vzmahá,<br class="calibre9"/>
a valný zástup se z bran mala města valí.<br class="calibre9"/>
Zdaleka spěchá lid ― vždy větší zástup ten ―<br class="calibre9"/>
vždy větší ― větší jest ― vždy roste tento pluk;<br class="calibre9"/>
nesmírné množství již. ― Vždy větší jeho hluk.<br class="calibre9"/>
Nešťastný zločinec má býti vyveden.</p>

<p class="e-bookversebezpredsazeni6bza">Teď z mala města bran vojenský pluk
vychází,<br class="calibre9"/>
povolným krokem on zločince doprovází,<br class="calibre9"/>
jenž v středu jeho jde jak jindy ozdoben.<br class="calibre9"/>
Utichl množství hluk ― leč znovu počne zas,<br class="calibre9"/>
a mnohý v hluku tom vynikne silný hlas:<br class="calibre9"/>
„To on, to on! Ty péra, kvítí,<br class="calibre9"/>
klobouk, oko, jenž pod ním svítí!<br class="calibre9"/>
Ten jeho plášť, to on, to on! To strašnýť lesů pán!“<br class="calibre9"/>
Tak lidem ode všech voláno bylo strán;<br class="calibre9"/>
a větší vždy byl hluk ― zbouřených jako vod ―<br class="calibre9"/>
čím blíže zločince zdlouhavý vedl chod.<br class="calibre9"/>
Kolem něj zástup jde ― co nebem černý mrak,<br class="calibre9"/>
z něho ― co blesku svit ― v slunci se leskne zbraň.<br class="calibre9"/>
Volně jde nešťastný ― upřený v zemi zrak.<br class="calibre9"/>
Z městečka zvonku hlas. Množství se modlí zaň.</p>

<p class="e-bookversebezpredsazeni6bza">Na břehu jezera malý pahorek stojí,<br class="calibre9"/>
na něm se dlouhý kůl, na kůlu kolo zdvíhá.<br class="calibre9"/>
Blíž strmí kolmý vrch, na vrchu vrchol dvojí,<br class="calibre9"/>
na vyšším vrcholi bílá se kaple míhá.<br class="calibre9"/>
U volném průvodu ku kapli přišel sbor;<br class="calibre9"/>
všickni teď ustoupí ― zločinec stojí sám.<br class="calibre9"/>
Posledněť vyveden v přírody slavný chrám,<br class="calibre9"/>
by ještě popatřil do lůna temných hor,<br class="calibre9"/>
kde druhdy veselý dětinství trávil věk;<br class="calibre9"/>
by ještě jedenkrát v růžový nebe klín<br class="calibre9"/>
na horu vyveden, před bílé kaple stín,<br class="calibre9"/>
nebe i světů všech pánovi svůj vzdal vděk.<br class="calibre9"/>
Umlknul vešken hluk, nehnutý stojí lid,<br class="calibre9"/>
a srdce každého zajímá vážný cit.<br class="calibre9"/>
V soucitu s nešťastným v hlubokém smutku<br class="calibre9"/>
slzící lidu zrak obrácen v hory výš,<br class="calibre9"/>
kde nyní zločinec, v přírody patře říš,<br class="calibre9"/>
před Bohem pokořen v modlitbě tiché stál.</p>

<p class="e-bookversebezpredsazeni6bza">Vyšlého slunce rudá zář<br class="calibre9"/>
zločince bledou barví tvář,<br class="calibre9"/>
a slzy s oka stírá,<br class="calibre9"/>
jenž smutně v dálku zírá.<br class="calibre9"/>
Hluboko pod ním krásný dol,<br class="calibre9"/>
temné jej hory vroubí kol,<br class="calibre9"/>
lesů věnec objímá.<br class="calibre9"/>
Jasné jezero dřímá<br class="calibre9"/>
u středu kvetoucího dolu.<br class="calibre9"/>
Nejblíž se modro k břehu vine,<br class="calibre9"/>
dále zeleně zakvítá,<br class="calibre9"/>
vždy zeleněji prosvítá,<br class="calibre9"/>
až posléz v bledé jasno splyne.<br class="calibre9"/>
Bílé dvory u velkém kolu<br class="calibre9"/>
sem tam jezera vroubí břeh.<br class="calibre9"/>
V jezeru bílých ptáků sbor<br class="calibre9"/>
a malých člůnků rychlý běh,<br class="calibre9"/>
až kde jezero v temno hor<br class="calibre9"/>
v modré se dálce níží.<br class="calibre9"/>
Loďky i bílé v břehu dvory ―<br class="calibre9"/>
věž ― město ― bílých ptáků rod ―<br class="calibre9"/>
pahorky v kolo ― temné hory ―<br class="calibre9"/>
vše stopeno ve lůno vod,<br class="calibre9"/>
jak v zrcadle se zhlíží.<br class="calibre9"/>
Tam v modré dálce skály lom<br class="calibre9"/>
kvetoucí břeh jezera tíží,<br class="calibre9"/>
na skále rozlehlý je strom ―<br class="calibre9"/>
starý to dub ― tam ― onen čas,<br class="calibre9"/>
kde k lásce zval hrdliččin hlas,<br class="calibre9"/>
nikdy se nepřiblíží. ―<br class="calibre9"/>
Nejblíže pahorek se zdvíhá,<br class="calibre9"/>
na něm se kůl a kolo míhá.<br class="calibre9"/>
Po hoře ― na níž stojí ― háj<br class="calibre9"/>
mladistvý hučí ― smutný stesk ―<br class="calibre9"/>
nad šírým dolem slunce lesk,<br class="calibre9"/>
a ranní rosa ― jitřní máj.</p>

<p class="e-bookversebezpredsazeni6bza">To vše zločinec ještě jednou zřel,<br class="calibre9"/>
to vše, jež nyní opustiti měl,<br class="calibre9"/>
a hluboký srdce mu žel uchvátí;<br class="calibre9"/>
hluboce vzdechne ― slza slzu stíhá ―<br class="calibre9"/>
ještě jednou ― posledně ― vše probíhá,<br class="calibre9"/>
pak slzavý v nebe svůj zrak obrátí.<br class="calibre9"/>
Po modrém blankytu bělavé páry hynou,<br class="calibre9"/>
lehounký větřík s nimi hraje;<br class="calibre9"/>
a vysoko ― v daleké kraje<br class="calibre9"/>
bílé obláčky dálným nebem plynou,<br class="calibre9"/>
a smutný vězeň takto mluví k nim:<br class="calibre9"/>
„Vy, jenž dalekosáhlým během svým,<br class="calibre9"/>
co ramenem tajemným zemi objímáte,<br class="calibre9"/>
vy hvězdy rozplynulé, stíny modra nebe,<br class="calibre9"/>
vy truchlenci, jenž rozsmutnivše sebe,<br class="calibre9"/>
v tiché se slzy celí rozplýváte,<br class="calibre9"/>
vás já jsem posly volil mezi všemi.<br class="calibre9"/>
Kudy plynete u dlouhém dálném běhu,<br class="calibre9"/>
i tam, kde svého naleznete břehu,<br class="calibre9"/>
tam na své pouti pozdravujte zemi.<br class="calibre9"/>
Ach zemi krásnou, zemi milovanou,<br class="calibre9"/>
kolébku mou i hrob můj, matku mou,<br class="calibre9"/>
vlasť jedinou i v dědictví mi danou,<br class="calibre9"/>
šírou tu zemi, zemi jedinou! ―<br class="calibre9"/>
A až běh váš onu skálu uhlídá,<br class="calibre9"/>
kde v břehu jezera ― tam dívku uplakanou ―“<br class="calibre9"/>
Umlkl již, slza s slzou se střídá.<br class="calibre9"/>
Teď s výše hory s vězněm kráčí pluk<br class="calibre9"/>
širokou stezkou v středu mlada borku,<br class="calibre9"/>
doleji ― dole ― již jsou na pahorku ―<br class="calibre9"/>
a znovu ztichl šíra množství hluk.<br class="calibre9"/>
Přichystán již popravce s mečem stojí,<br class="calibre9"/>
jedenkrát ještě vězeň zdvihl zrak,<br class="calibre9"/>
pohlédl vůkolím ― povzdechl ― pak<br class="calibre9"/>
spustiv jej zas ― k blízké se smrti strojí.<br class="calibre9"/>
Obnažil vězeň krk, obnažil ňádra bílé,<br class="calibre9"/>
poklekl k zemi, kat odstoupí, strašná chvíle ―<br class="calibre9"/>
pak blyskne meč, kat rychlý stoupne krok,<br class="calibre9"/>
v kolo tne meč, zločinci blyskne v týle,<br class="calibre9"/>
upadla hlava ― skok i ― ještě jeden skok ―<br class="calibre9"/>
i tělo ostatní ku zemi teď se skloní.<br class="calibre9"/>
Ach v zemi krásnou, zemi milovanou,<br class="calibre9"/>
v kolébku svou i hrob svůj, matku svou,<br class="calibre9"/>
v vlasť jedinou i v dědictví mu danou,<br class="calibre9"/>
v šírou tu zemi, zemi jedinou,<br class="calibre9"/>
v matku svou, v matku svou, krev syna teče po ní.</p>

<p class="e-bookversebezpredsazeni6bza">Po oudu lámán oud, až celé vězně tělo<br class="calibre9"/>
u kolo vpleteno nad kůlem v kole pnělo,<br class="calibre9"/>
i hlava nad kolem svůj obdržela stán;<br class="calibre9"/>
tak skončil života dny strašný lesů pán;<br class="calibre9"/>
na mrtvé tváři mu poslední dřímá sen.<br class="calibre9"/>
Na něj se dívajíc ― po celý dlouhý den<br class="calibre9"/>
nesmírné množství v kol mala pahorku stálo;<br class="calibre9"/>
teprv až k západu schýlivši slunce běh<br class="calibre9"/>
veselo v mrtvý zrak sťaté hlavy se smálo,<br class="calibre9"/>
utichl jezera šírý ― večerní břeh.</p>

<p class="e-bookversebezpredsazeni6bza">Nad dálkou temných hor poslední požár
plál;<br class="calibre9"/>
v hluboké ticho to měsíce vzešla zář,<br class="calibre9"/>
stříbřící hlavy té ubledlou mrtvou tvář<br class="calibre9"/>
i tichý pahorek, jenž v břehu vody stál.<br class="calibre9"/>
Města jsou vzdálená co bílý v modru mrak,<br class="calibre9"/>
přes ně v kraj daleký nesl se mrtvý zrak,<br class="calibre9"/>
v kraj, kde co dítě on ― O krásný ― krásný věk!<br class="calibre9"/>
Daleko zanesl věk onen časů vztek,<br class="calibre9"/>
dalekoť jeho sen, umrlý jako stín,<br class="calibre9"/>
obraz co bílých měst u vody stopen klín,<br class="calibre9"/>
takť jako zemřelých myšlenka poslední,<br class="calibre9"/>
tak jako jméno jich, pradávných bojů hluk,<br class="calibre9"/>
dávná severní zář, vyhaslé světlo s ní,<br class="calibre9"/>
zbortěné harfy tón, ztrhané strůny zvuk,<br class="calibre9"/>
zašlého věku děj, umřelé hvězdy svit,<br class="calibre9"/>
zašlé bludice pouť, mrtvé milenky cit,<br class="calibre9"/>
zapomenutý hrob, věčnosti skleslý byt,<br class="calibre9"/>
vyhasla ohně kouř, slitého zvonu hlas,<br class="calibre9"/>
to jestiť zemřelých krásný dětinský čas.</p>

<p class="e-bookversebezpredsazeni6bza">Je pozdní večer ― druhý máj ―<br class="calibre9"/>
večerní máj ― je lásky čas,<br class="calibre9"/>
hrdliččin zve ku lásce hlas:<br class="calibre9"/>
„Viléme! Viléme!! Viléme!!!“</p>

</div>
</body>
</html>