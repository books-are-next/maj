<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Máj</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
 <body>
<div class="wordsection4">
<h2 class="e-booknadpis3probasne">I.</h2>

<p class="e-bookversebezpredsazeni6bza">Byl pozdní večer ― první máj ―<br class="calibre9"/>
večerní máj ― byl lásky čas.<br class="calibre9"/>
Hrdliččin zval ku lásce hlas,<br class="calibre9"/>
kde borový zaváněl háj.<br class="calibre9"/>
O lásce šeptal tichý mech;<br class="calibre9"/>
kvetoucí strom lhal lásky žel,<br class="calibre9"/>
svou lásku slavík růži pěl,<br class="calibre9"/>
růžinu jevil vonný vzdech.<br class="calibre9"/>
Jezero hladké v křovích stinných<br class="calibre9"/>
zvučelo temně tajný bol,<br class="calibre9"/>
břeh je objímal kol a kol;<br class="calibre9"/>
a slunce jasná světů jiných<br class="calibre9"/>
bloudila blankytnými pásky,<br class="calibre9"/>
planoucí tam co slzy lásky.<br class="calibre9"/>
I světy jich v oblohu skvoucí<br class="calibre9"/>
co ve chrám věčné lásky vzešly;<br class="calibre9"/>
až se ― milostí k sobě vroucí<br class="calibre9"/>
změnivše se v jiskry hasnoucí ―<br class="calibre9"/>
bloudící co milenci sešly.<br class="calibre9"/>
Ouplné lůny krásná tvář ―<br class="calibre9"/>
tak bledě jasná jasně bledá,<br class="calibre9"/>
jak milence milenka hledá ―<br class="calibre9"/>
ve růžovou vzplanula zář;<br class="calibre9"/>
na vodách obrazy své zřela,<br class="calibre9"/>
a sama k sobě láskou mřela.<br class="calibre9"/>
Dál blyštil bledý dvorů stín,<br class="calibre9"/>
jenž k sobě šly vždy blíž a blíž,<br class="calibre9"/>
jak v objetí by níž a níž<br class="calibre9"/>
se vinuly v soumraku klín,<br class="calibre9"/>
až posléz šerem v jedno splynou.<br class="calibre9"/>
S nimi se stromy k stromům vinou. ―<br class="calibre9"/>
Nejzáze stíní šero hor,<br class="calibre9"/>
tam bříza k boru k bříze bor<br class="calibre9"/>
se kloní. Vlna za vlnou<br class="calibre9"/>
potokem spěchá. Vře plnou ―<br class="calibre9"/>
v čas lásky ― láskou každý tvor.</p>

<p class="e-bookversebezpredsazeni6bza">Za růžového večera<br class="calibre9"/>
pod dubem sličná děva sedí,<br class="calibre9"/>
se skály v břehu jezera<br class="calibre9"/>
daleko přes jezero hledí.<br class="calibre9"/>
To se jí modro k nohoum vine,<br class="calibre9"/>
dále zeleně zakvítá,<br class="calibre9"/>
vždy zeleněji prosvítá,<br class="calibre9"/>
až v dálce v bledé jasno splyne.<br class="calibre9"/>
Po šírošíré hladině<br class="calibre9"/>
umdlelý dívka zrak upírá;<br class="calibre9"/>
po šírošíré hladině<br class="calibre9"/>
nic mimo promyk hvězd nezírá.<br class="calibre9"/>
Dívčina krásná, anjel padlý,<br class="calibre9"/>
co amarant na jaro svadlý,<br class="calibre9"/>
v ubledlých lících krásy spějí.<br class="calibre9"/>
Hodina, jenž jí všecko vzala,<br class="calibre9"/>
ta v usta, zraky, čelo její<br class="calibre9"/>
půvabný žal i smutek psala. ―</p>

<p class="e-bookversebezpredsazeni6bza">Tak zašel dnes dvacátý den,<br class="calibre9"/>
v krajinu tichou kráčí sen.<br class="calibre9"/>
Poslední požár kvapně hasne,<br class="calibre9"/>
i nebe, jenž se růžojasné<br class="calibre9"/>
nad modrými horami míhá.<br class="calibre9"/>
„On nejde! ― již se nevrátí! ―<br class="calibre9"/>
Svedenou žel tu zachvátí!“<br class="calibre9"/>
Hluboký vzdech jí ňádra zdvíhá,<br class="calibre9"/>
bolestný srdcem bije cit,<br class="calibre9"/>
a u tajemné vod stonání<br class="calibre9"/>
mísí se dívky pláč a lkání.<br class="calibre9"/>
V slzích se zhlíží hvězdný svit,<br class="calibre9"/>
jenž po lících co jiskry plynou.<br class="calibre9"/>
Vřelé ty jiskry tváře chladné<br class="calibre9"/>
co padající hvězdy hynou;<br class="calibre9"/>
kam zapadnou, tam květ uvadne.</p>

<p class="e-bookversebezpredsazeni6bza">Viz, mihla se u skály kraje;<br class="calibre9"/>
daleko přes ní nahnuté<br class="calibre9"/>
větýrek bílým šatem vlaje.<br class="calibre9"/>
Oko má v dálku napnuté. ―<br class="calibre9"/>
Teď slzy rychle utírá,<br class="calibre9"/>
rukou si zraky zastírá<br class="calibre9"/>
upírajíc je v dálné kraje,<br class="calibre9"/>
kde jezero se v hory kloní,<br class="calibre9"/>
po vlnách jiskra jiskru honí,<br class="calibre9"/>
po vodě hvězda s hvězdou hraje.</p>

<p class="e-bookversebezpredsazeni6bza">Jak holoubátko sněhobílé<br class="calibre9"/>
pod černým mračnem přelétá,<br class="calibre9"/>
lílie vodní zakvétá<br class="calibre9"/>
nad temné modro; tak se číle ―<br class="calibre9"/>
kde jezero se v hory níží ―<br class="calibre9"/>
po temných vlnách cosi blíží,<br class="calibre9"/>
rychle se blíží. Malá chvíle,<br class="calibre9"/>
a již co čápa vážný let,<br class="calibre9"/>
ne již holoubě či lílie květ,<br class="calibre9"/>
bílá se plachta větrem houpá.<br class="calibre9"/>
Štíhlé se veslo v modru koupá,<br class="calibre9"/>
a dlouhé pruhy kolem tvoří.<br class="calibre9"/>
Těm zlaté růže, jenž při doubí<br class="calibre9"/>
tam na horách po nebi hoří,<br class="calibre9"/>
růžovým zlatem čela broubí.<br class="calibre9"/>
„Rychlý to člůnek! blíž a blíže!<br class="calibre9"/>
To on, to on! Ty péra, kvítí,<br class="calibre9"/>
klobouk, oko, jenž pod ním svítí,<br class="calibre9"/>
ten plášť!“ Již člůn pod skalou víže.</p>

<p class="e-bookversebezpredsazeni6bza">Vzhůru po skále lehký krok<br class="calibre9"/>
uzounkou stezkou plavce vede.<br class="calibre9"/>
Dívce se zardí tváře bledé;<br class="calibre9"/>
za dub je skryta. ― Vstříc mu běží,<br class="calibre9"/>
zaplesá ― běží ― dlouhý skok ―<br class="calibre9"/>
již plavci, již na prsou leží ―<br class="calibre9"/>
„Ha! běda mi!“ V tom lůny zář<br class="calibre9"/>
jí známou osvítila tvář;<br class="calibre9"/>
hrůzou se krev jí v žilách staví.<br class="calibre9"/>
„Kde Vilém můj?“<br class="calibre9"/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; „„Viz,““ plavec k&nbsp;ní<br class="calibre9"/>
tichými slovy šepce praví,<br class="calibre9"/>
„„tam při jezeru vížka ční<br class="calibre9"/>
nad stromů noc; její bílý stín<br class="calibre9"/>
hlubokoť stopen v jezera klín;<br class="calibre9"/>
však hlouběji ještě u vodu vryt<br class="calibre9"/>
je z mala okénka lampy svit;<br class="calibre9"/>
tam Vilém myšlenkou se baví,<br class="calibre9"/>
že příští den jej žití zbaví.<br class="calibre9"/>
On hanu svou, on tvoji vinu<br class="calibre9"/>
se dozvěděl; on svůdce tvého<br class="calibre9"/>
vraždě zavraždil otce svého!<br class="calibre9"/>
Msta v patách kráčí jeho činu. ―<br class="calibre9"/>
Hanebně zemře. ― Poklid mu dán,<br class="calibre9"/>
až tváře, jenž co růže květou,<br class="calibre9"/>
zbledlé nad kolem obdrží stán,<br class="calibre9"/>
až štíhlé oudy v kolo vpletou.<br class="calibre9"/>
Tak skoná strašný lesů pán! ―<br class="calibre9"/>
Za hanu jeho, za vinu svou,<br class="calibre9"/>
měj hanu světa, měj kletbu mou!““</p>

<p class="e-bookversebezpredsazeni6bza">Obrátí se. ― Utichl hlas ―<br class="calibre9"/>
Po skále slezl za krátký čas,<br class="calibre9"/>
při skále člůn svůj najde.<br class="calibre9"/>
Ten rychle letí, co čápa let,<br class="calibre9"/>
menší a menší, až co lílie květ<br class="calibre9"/>
mezi horami po vodě zajde.</p>

<p class="e-bookversebezpredsazeni6bza">Tiché jsou vlny, temný vod klín,<br class="calibre9"/>
vše lazurným se pláštěm krylo;<br class="calibre9"/>
nad vodou se bílých skví šatů stín,<br class="calibre9"/>
a krajina kolem šepce: „Jarmilo!“<br class="calibre9"/>
V hlubinách vody: „Jarmilo! Jarmilo!!“</p>

<p class="e-bookversebezpredsazeni6bza">Je pozdní večer první máj ―<br class="calibre9"/>
večerní máj ― je lásky čas.<br class="calibre9"/>
Zve k lásky hrám hrdliččin hlas:<br class="calibre9"/>
„Jarmilo! Jarmilo!! Jarmilo!!!“</p>

</div>
</body>
</html>