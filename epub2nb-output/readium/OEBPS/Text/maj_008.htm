<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Máj</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
 <body>
<div class="wordsection4">
<h2 class="e-booknadpis3probasne">II.</h2>

<p class="e-bookversebezpredsazeni6bza">Klesla hvězda s nebes výše,<br class="calibre9"/>
mrtvá hvězda siný svit;<br class="calibre9"/>
padá v neskončené říše,<br class="calibre9"/>
padá věčně v věčný byt.<br class="calibre9"/>
Její pláč zní z hrobu všeho,<br class="calibre9"/>
strašný jekot hrůzný kvil.<br class="calibre9"/>
„Kdy dopadne konce svého?“<br class="calibre9"/>
Nikdy ― nikde ― žádný cíl.<br class="calibre9"/>
Kol bílé věže větry hrají,<br class="calibre9"/>
při níž si vlnky šepotají.<br class="calibre9"/>
Na bílé zdě stříbrnou zář<br class="calibre9"/>
rozlila bledá lůny tvář;<br class="calibre9"/>
však hluboko u věži je temno pouhé;<br class="calibre9"/>
neb jasna měsíce světlá moc<br class="calibre9"/>
uzounkým oknem u sklepení dlouhé<br class="calibre9"/>
proletši se změní v pološerou noc.<br class="calibre9"/>
Sloup sloupu kolem rameno si podává<br class="calibre9"/>
temnotou noční. Z venku větru vání<br class="calibre9"/>
přelétá zvražděných vězňů co lkání,<br class="calibre9"/>
vlasami vězně pohrává.<br class="calibre9"/>
Ten na kamenný složen stůl<br class="calibre9"/>
hlavu o ruce opírá;<br class="calibre9"/>
polou sedě a kleče půl<br class="calibre9"/>
v hloub myšlenek se zabírá.<br class="calibre9"/>
Po měsíce tváři jak mračna jdou,<br class="calibre9"/>
zahalil vězeň v ně duši svou;<br class="calibre9"/>
myšlenka myšlenkou umírá.</p>

<p class="e-bookversebezpredsazeni6bza">„Hluboká noc! ty rouškou svou<br class="calibre9"/>
teď přikrýváš dědinu mou,<br class="calibre9"/>
a ona truchlí pro mě! ―<br class="calibre9"/>
Že truchlí?― pro mě? ― pouhý sen!<br class="calibre9"/>
Ta dávno neví o mně.<br class="calibre9"/>
Sotvaže zítra jasný den<br class="calibre9"/>
nad její lesy vstane,<br class="calibre9"/>
já hanebně jsem odpraven,<br class="calibre9"/>
a ona ― jak v můj první den ―<br class="calibre9"/>
vesele, jasně vzplane.“</p>

<p class="e-bookversebezpredsazeni6bza">Umlknul; po sklepení jen,<br class="calibre9"/>
jenž nad sloupy se zdvíhá,<br class="calibre9"/>
dál, dál se hlas rozlíhá;<br class="calibre9"/>
až ― jakby hrůzou přimrazen ―<br class="calibre9"/>
na konci síně dlouhé<br class="calibre9"/>
usne v temnotě pouhé.</p>

<p class="e-bookversebezpredsazeni6bza">Hluboké ticho té temnosti<br class="calibre9"/>
zpět vábí časy pominulé,<br class="calibre9"/>
a vězeň ve snách dny mladosti<br class="calibre9"/>
zas žije dávno uplynulé.<br class="calibre9"/>
To vzpomnění mladistvých let<br class="calibre9"/>
mladistvé sny vábilo zpět;<br class="calibre9"/>
a vězně oko slzy lilo,<br class="calibre9"/>
srdce se v citech potopilo; ―<br class="calibre9"/>
marná to touha v zašlý svět.</p>

<p class="e-bookversebezpredsazeni6bza">Kde za jezerem hora horu<br class="calibre9"/>
v západní stíhá kraje,<br class="calibre9"/>
tam ― zdá se mu ― si v temném boru<br class="calibre9"/>
posledně dnes co dítko hraje.<br class="calibre9"/>
Od svého otce v svět vyhnán<br class="calibre9"/>
v loupežnickém tam roste sboru.<br class="calibre9"/>
Později vůdcem spolku zván,<br class="calibre9"/>
dovede činy neslýchané,<br class="calibre9"/>
všude jest jméno jeho znané,<br class="calibre9"/>
každémuť: „Strašný lesů pán!“<br class="calibre9"/>
Až posléz láska k růži svadlé<br class="calibre9"/>
nejvýš roznítí pomstu jeho,<br class="calibre9"/>
a poznav svůdce dívky padlé<br class="calibre9"/>
zavraždí otce neznámého.<br class="calibre9"/>
Protož jest u vězení dán;<br class="calibre9"/>
a kolem má být odpraven<br class="calibre9"/>
již zítra strašný lesů pán,<br class="calibre9"/>
jak první z hor vyvstane den.</p>

<p class="e-bookversebezpredsazeni6bza">Teď na kamenný složen stůl<br class="calibre9"/>
hlavu o ruce opírá,<br class="calibre9"/>
polou sedě a kleče půl<br class="calibre9"/>
v hloub myšlenek se zabírá;<br class="calibre9"/>
po měsíce tváři jak mračna jdou,<br class="calibre9"/>
zahalil vězeň v ně duši svou,<br class="calibre9"/>
myšlenka myšlenkou umírá.</p>

<p class="e-bookversebezpredsazeni6bza">„Sok ― otec můj! vrah ― jeho syn,<br class="calibre9"/>
on svůdce dívky mojí! ―<br class="calibre9"/>
Neznámý mně. ― Strašný můj čin<br class="calibre9"/>
pronesl pomstu dvojí.<br class="calibre9"/>
Proč rukou jeho vyvržen<br class="calibre9"/>
stal jsem se hrůzou lesů?<br class="calibre9"/>
Čí vinu příští pomstí den?<br class="calibre9"/>
Čí vinou kletbu nesu?<br class="calibre9"/>
Ne vinou svou! ― V života sen<br class="calibre9"/>
byl jsem já snad jen vyváben,<br class="calibre9"/>
bych ztrestal jeho vinu?<br class="calibre9"/>
A jestliže jsem vůlí svou<br class="calibre9"/>
nejednal tak, proč smrtí zlou<br class="calibre9"/>
časně i věčně hynu? ―<br class="calibre9"/>
Časně i věčně? ― věčně ― čas ―“<br class="calibre9"/>
Hrůzou umírá vězně hlas<br class="calibre9"/>
obražený od temných stěn;<br class="calibre9"/>
hluboké noci němý stín<br class="calibre9"/>
daleké kobky zajme klín,<br class="calibre9"/>
a paměť vězně nový sen.</p>

<p class="e-bookversebezpredsazeni6bza">„Ach ― ona, ona! Anjel můj!<br class="calibre9"/>
Proč klesla dřív, než jsem ji znal?<br class="calibre9"/>
Proč otec můj? ― Proč svůdce tvůj?<br class="calibre9"/>
Má kletba ―“ Leč hluboký žal<br class="calibre9"/>
umoří slova. Kvapně vstal;<br class="calibre9"/>
nocí řinčí řetězů hřmot,<br class="calibre9"/>
a z mala okna vězně zrak<br class="calibre9"/>
zalétá ven za hluky vod. ―<br class="calibre9"/>
Ouplný měsíc přikryl mrak,<br class="calibre9"/>
než nade temný horní stín<br class="calibre9"/>
vychází hvězdy v noci klín;<br class="calibre9"/>
i po jezeru hvězdný svit,<br class="calibre9"/>
co ztracené světlo se míhá.<br class="calibre9"/>
Zrak vězně tyto jiskry stíhá,<br class="calibre9"/>
a v srdce bolný vodí cit.<br class="calibre9"/>
„Jak krásnáť noc! Jak krásný svět!<br class="calibre9"/>
Jak světlo ― stín se střídá!<br class="calibre9"/>
Ach zítra již můj mrtvý hled<br class="calibre9"/>
nic více neuhlídá!<br class="calibre9"/>
A jako venku šedý mrak<br class="calibre9"/>
dál ― dál se rozestírá:<br class="calibre9"/>
tak ―“ Sklesl vězeň, sklesl zrak,<br class="calibre9"/>
řetězů řinčí hřmot, a pak<br class="calibre9"/>
u tichu vše umírá.</p>

<p class="e-bookversebezpredsazeni6bza">Již od hor k horám mraku stín ―<br class="calibre9"/>
ohromná ptáka peruť dlouhá ―<br class="calibre9"/>
daleké noci přikryl klín,<br class="calibre9"/>
a šírou dálkou tma je pouhá.<br class="calibre9"/>
Slyš! za horami sladký hlas<br class="calibre9"/>
pronikl nocí temnou,<br class="calibre9"/>
lesní to trouba v noční čas<br class="calibre9"/>
uvádí hudbu jemnou.<br class="calibre9"/>
Vše uspal tento sladký zvuk,<br class="calibre9"/>
i noční dálka dřímá.<br class="calibre9"/>
Vězeň zapomněl vlastních muk,<br class="calibre9"/>
tak hudba ucho jímá.<br class="calibre9"/>
„Jak milý život sladký hlas<br class="calibre9"/>
v krajinu noční vdechne;<br class="calibre9"/>
než zítřejší ― ach ― mine čas,<br class="calibre9"/>
tu ucho mé ach nikdy zas<br class="calibre9"/>
těch zvuků nedoslechne!“<br class="calibre9"/>
Zpět sklesne vězeň ― řetěz hluk<br class="calibre9"/>
kobkou se rozestírá; ― ―<br class="calibre9"/>
hluboké ticho. ― V hloubi muk<br class="calibre9"/>
se opět srdce svírá,<br class="calibre9"/>
a dálné trouby sladký zvuk<br class="calibre9"/>
co jemný pláč umírá. ― ― ―<br class="calibre9"/>
„Budoucí čas?! ― Zítřejší den?! ―<br class="calibre9"/>
Co přes něj dál, pouhý to sen,<br class="calibre9"/>
či spaní je bez snění?<br class="calibre9"/>
Snad spaní je i život ten,<br class="calibre9"/>
jenž žiji teď; a příští den<br class="calibre9"/>
jen v jiný sen je změní?<br class="calibre9"/>
Či po čem tady toužil jsem,<br class="calibre9"/>
a co neměla šírá zem,<br class="calibre9"/>
zítřejší den mi zjeví?<br class="calibre9"/>
Kdo ví? ― Ach žádný neví! ―“ </p>

<p class="e-bookversebezpredsazeni6bza">A opět mlčí. Tichá noc<br class="calibre9"/>
kol kolem vše přikrývá.<br class="calibre9"/>
Zhasla měsíce světlá moc,<br class="calibre9"/>
i hvězdný svit, a kol a kol<br class="calibre9"/>
je pouhé temno, šírý dol<br class="calibre9"/>
co hrob daleký zívá.<br class="calibre9"/>
Umlkl vítr, vody hluk,<br class="calibre9"/>
usnul i líbý trouby zvuk,<br class="calibre9"/>
a u vězení síni dlouhé<br class="calibre9"/>
je mrtvé ticho, temno pouhé.<br class="calibre9"/>
„Hluboká noc ― temná je noc! ―<br class="calibre9"/>
Temnější mně nastává ― ― ―<br class="calibre9"/>
Pryč myšlenko!!“―&nbsp; A citu moc<br class="calibre9"/>
myšlenku překonává.</p>

<p class="e-bookversebezpredsazeni6bza">Hluboké ticho. ― Z mokrých stěn<br class="calibre9"/>
kapka za kapkou splyne,<br class="calibre9"/>
a jejich pádu dutý hlas<br class="calibre9"/>
dalekou kobkou rozložen,<br class="calibre9"/>
jakoby noční měřil čas,<br class="calibre9"/>
zní ― hyne ― zní a hyne ―<br class="calibre9"/>
zní ― hyne ― zní a hyne zas.</p>

<p class="e-bookversebezpredsazeni6bza">„Jak dlouhá noc ― jak dlouhá noc ―<br class="calibre9"/>
Však delší mně nastává. ― ― ―<br class="calibre9"/>
Pryč myšlenko!“ ― A hrůzy moc<br class="calibre9"/>
myšlenku překonává. ―<br class="calibre9"/>
Hluboké ticho. ― Kapky hlas<br class="calibre9"/>
svým pádem opět měří čas.</p>

<p class="e-bookversebezpredsazeni6bza">„Temnější noc! ― ― ― Zde v noční klín<br class="calibre9"/>
ba lůny zář, ba hvězdný kmit<br class="calibre9"/>
se vloudí ― ― tam ― jen pustý stín,<br class="calibre9"/>
tam žádný ― žádný ― žádný svit,<br class="calibre9"/>
pouhá jen tma přebývá.<br class="calibre9"/>
Tam všecko jedno, žádný díl ―<br class="calibre9"/>
vše bez konce ― tam není chvil,<br class="calibre9"/>
nemine noc, nevstane den,<br class="calibre9"/>
tam času neubývá. ―<br class="calibre9"/>
Tam žádný ― žádný ― žádný cíl ―<br class="calibre9"/>
bez konce dál ― bez konce jen<br class="calibre9"/>
se na mne věčnost dívá.<br class="calibre9"/>
Tam prázdno pouhé ― nade mnou,<br class="calibre9"/>
a kolem mne i pode mnou<br class="calibre9"/>
pouhé tam prázdno zívá. ―<br class="calibre9"/>
Bez konce ticho ― žádný hlas ―<br class="calibre9"/>
bez konce místo ― noc ― i čas ― ― ―<br class="calibre9"/>
To smrtelný je mysle sen,<br class="calibre9"/>
toť co se „nic“ nazývá.<br class="calibre9"/>
A než se příští skončí den.<br class="calibre9"/>
v to pusté nic jsem uveden. ― ― ―“<br class="calibre9"/>
Vězeň i hlas omdlívá.</p>

<p class="e-bookversebezpredsazeni6bza">A lehounce si vlnky hrají<br class="calibre9"/>
jezerní dálkou pode věží,<br class="calibre9"/>
s nimi si vlnky šepotají,<br class="calibre9"/>
vězně uspávati se zdají,<br class="calibre9"/>
jenž v hlubokých mrákotách leží.</p>

<p class="e-bookversebezpredsazeni6bza">Strážného vzbudil strašný hřmot,<br class="calibre9"/>
jejž řetězů činí padání;<br class="calibre9"/>
se světlem vstoupil. ― Lehký chod<br class="calibre9"/>
nevzbudil vězně z strašných zdání.<br class="calibre9"/>
Od sloupu k sloupu lampy svit<br class="calibre9"/>
dlouhou zalétá síní,<br class="calibre9"/>
vždy bledší ― bledší její kmit,<br class="calibre9"/>
až vzadu zmizí její moc,<br class="calibre9"/>
a pustopustá temná noc<br class="calibre9"/>
ostatní díl zastíní.<br class="calibre9"/>
Leč nepohnutý vězně zrak ―<br class="calibre9"/>
Jak by jej ještě halil mrak ―<br class="calibre9"/>
zdá se, že nic nezírá;<br class="calibre9"/>
ač strážce lampy rudá zář<br class="calibre9"/>
ubledlou mu polila tvář,<br class="calibre9"/>
a tma již prchla čírá.<br class="calibre9"/>
On na kamenný složen stůl<br class="calibre9"/>
hlavu o ruce opírá,<br class="calibre9"/>
polou sedě a kleče půl<br class="calibre9"/>
znovu v mdlobách umírá;<br class="calibre9"/>
a jeví hlasu šepot mdlý,<br class="calibre9"/>
že trapnýť jeho sen i zlý.</p>

<p class="e-bookversebezpredsazeni6bza">„Duch můj ― duch můj ― a duše má!“<br class="calibre9"/>
tak slova mu jednotlivá<br class="calibre9"/>
ze sevřených ust plynou.<br class="calibre9"/>
Než však dostihne ucho hlas,<br class="calibre9"/>
tu slova strašná ničím zas ―<br class="calibre9"/>
jakž byla vyšla ― hynou.</p>

<p class="e-bookversebezpredsazeni6bza">Přistoupí strážce, a lampy zář<br class="calibre9"/>
před samou vězně vstoupí tvář.<br class="calibre9"/>
Obličej vězně ― strašný zjev ―<br class="calibre9"/>
oko spočívá nehnuté<br class="calibre9"/>
jak v neskončenost napnuté,<br class="calibre9"/>
po tváři slzy ― pot ― a krev;<br class="calibre9"/>
v ustech spí šepot ― tichý zpěv.</p>

<p class="e-bookversebezpredsazeni6bza">Tu k ustům vězně ucho své<br class="calibre9"/>
přiklonil strážce bázlivé;<br class="calibre9"/>
a jak by lehký větřík vál,<br class="calibre9"/>
vězeň svou pověst šepce dál.<br class="calibre9"/>
A strážný vždy se níž a níž<br class="calibre9"/>
ku vězni kloní ― blíž a blíž,<br class="calibre9"/>
až ucho s usty vězně spojí.<br class="calibre9"/>
Ten šepce tiše ― tíš a tíš,<br class="calibre9"/>
až zmlkne ― jak by pevně spal.</p>

<p class="e-bookversebezpredsazeni6bza">Leč strážný nepohnutě stojí,<br class="calibre9"/>
po tváři se mu slzy rojí,<br class="calibre9"/>
ve srdci jeho strašný žal. ―<br class="calibre9"/>
Dlouho tak stojí přimrazen,<br class="calibre9"/>
až sebrav sílu kvapně vstal,<br class="calibre9"/>
a rychlým krokem spěchá ven.<br class="calibre9"/>
On sice ― dokud ještě žil ―<br class="calibre9"/>
co slyšel, nikdy nezjevil,<br class="calibre9"/>
než na vždy bledé jeho líce<br class="calibre9"/>
neusmály se nikdy více.</p>

<p class="e-bookversebezpredsazeni6bza">Za strážným opět temný stín<br class="calibre9"/>
zahalil dlouhé síně klín;<br class="calibre9"/>
hlubokou nocí kapky hlas<br class="calibre9"/>
svým pádem opět měřil čas.</p>

<p class="e-bookversebezpredsazeni6bza">A vězeň na kamenný stůl<br class="calibre9"/>
složený ― klečí ― sedí půl.<br class="calibre9"/>
Obličej jeho ― strašný zjev ―<br class="calibre9"/>
oko spočívá nehnuté,<br class="calibre9"/>
jak v neskončenost napnuté,<br class="calibre9"/>
po tváři slzy ― pot ― a krev.</p>

<p class="e-bookversebezpredsazeni6bza">A ustavičně kapky hlas<br class="calibre9"/>
svým pádem dále měří čas.<br class="calibre9"/>
A kapky ― vod i větrů zpěv<br class="calibre9"/>
vězňovi blízký hlásá skon,<br class="calibre9"/>
jenž myšlenkami omdlívá. ―<br class="calibre9"/>
Z dálky se sova ozývá,<br class="calibre9"/>
a nad ním půlnoc bije zvon.</p>

</div>
</body>
</html>